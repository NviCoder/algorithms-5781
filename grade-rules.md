<div dir='rtl' lang='he'>

אלגוריתמים כלכליים - מטלות וציונים
=====================================

מטרה
----
בעיניי, אחת מזכויות הסטודנטים היא לקבל מטלות בכל שבוע, כדי להבין ולתרגל את החומר הנלמד. כשהייתי סטודנט ולא קיבלתי מספיק מטלות, הרגשתי שאני לא מקבל תמורה מלאה לכספי.

לכן אשתדל (בלי נדר) לתת מטלה בכל שבוע, סה"כ 12 מטלות. בכל מטלה יהיו מספר שאלות, יש לפתור שאלה אחת.   זמן עבודה משוער: 1-2 שעות בשבוע, לא כולל חזרה על החומר.


חישוב הציון
------------

הציון בקורס מתבסס על צבירת נקודות באופן הבא:

-   **בחינה סופית**:
בבחינה הסופית אפשר לצבור עד **88** נקודות.

-  **מטלות שבועיות (חובה)**:
פתרון נכון של המטלה השבועית מזכה בנקודה
 **1**. 
 פתרון באיחור לא מזכה בנקודות, כי הפתרונות מוצגים בהרצאות.
<br/><br/>
הגשת המטלות היא אישית. מותר להתייעץ ולקבל עזרה, אבל יש לדווח בכתב על כל עזרה שקיבלתם, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).
<br/><br/>
שימו לב: סטודנטים שלא הגישו את המטלות בזמן (ולא זכו בנקודות), עדיין חייבים לפתור ולהגיש את כל המטלות עד ליום הבחינה.
כלל זה נועד לטובתכם, כיוון שהשאלות בבחינה יהיו דומות למטלות.

- **הצגה בהרצאה (רשות)**:
בכל הרצאה ייבחרו הפתרונות הטובים והמקוריים ביותר, ומחבריהם יוזמנו להציג את הפתרונות לפני הכיתה
בתחילת ההרצאה הבאה.
  הצגה מוצלחת תזכה את המציג/ה ב-**3** נקודות.
<br/><br/>
 בחלק מהמטלות יהיו שאלות מאתגרות במיוחד, שיסומנו בכוכביות. 
 סטודנטים שיבחרו לפתור שאלה זו יוכלו לזכות בניקוד כפול,
 כלומר: **2** נקודות על הגשת פתרון נכון, ועוד **6** נקודות על הצגה בהרצאה.

-  **עבודות מחקריות (רשות):**
סטודנטים השוקלים לעשות מחקר בתחום מוזמנים להגיש עבודה מחקרית.
עבודה מחקרית כוללת קריאת מאמר מחקרי לבחירתכם באחד הנושאים הנלמדים הקורס, כתיבת סיכום על המאמר, 
תיכנות האלגוריתמים העיקריים במאמר, והצגת העבודה בהרצאה או בשעת הקבלה.
הנחיות לעבודה יתפרסמו לקראת אמצע הסמסטר.
העבודה תוגש בארבעה חלקים, כל חלק מזכה ב-6 נקודות.
<br/><br/>
 אתם מוזמנים להציע רעיונות משלכם כתחליף לקריאת מאמר מחקרי, כגון: יישום אחד האלגוריתמים שנלמדו בשיעור במקרה מציאותי, בניית ממשק גרפי לאלגוריתם, פתרון שאלה פתוחה, ועוד.
  רעיונות מקוריים ויצירתיים יישקלו בחיוב.

</div>
