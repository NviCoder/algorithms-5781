<div dir='rtl' lang='he'>

חוקי הציון
==========

אם לא יהיה מבחן,
הציון שלכם בקורס יהיה שווה למספר הנקודות שתצברו במהלך הסמסטר. 

איך צוברים נקודות?
------------------

-   **מטלות שבועיות**: פתרון המטלה השבועית עד יום לפני ההרצאה הבאה מזכה כל חבר/ת
    צוות ב-**2** נקודות. פתרון באיחור לא מזכה בנקודות, כי הפתרונות מוצגים בהרצאות.
    יהיו 12 מטלות שבועיות.
    
-   **הצגה בהרצאה**: בכל הרצאה ייבחרו הפתרונות הטובים ביותר, ומחבריהם יוזמנו להציג את הפתרונות לפני הכיתה.
  הצגה מוצלחת מזכה את המציג/ה ב-**6** נקודות.
  אם שני סטודנטים יציגו ביחד, הנקודות יתחלקו ביניהם וכל מציג/ה י/תזכה ב-**3** נקודות.
    
- בכל מטלה יהיו שאלות קשות יותר מהרגיל, שיסומנו בכוכביות. 
 סטודנטים שיבחרו לפתור שאלה זו יוכלו לזכות בניקוד כפול, כלומר: **4** נקודות על הגשת פתרון נכון, ועוד **12** נקודות על הצגה בהרצאה.

-   **עבודות מחקריות:** בנוסף למטלות השבועיות, יהיו שתי עבודות מחקריות.
עבודה מחקרית כוללת קריאת מאמר מחקרי בנושא הקורס, כתיבת סיכום על המאמר, ותיכנות האלגוריתמים העיקריים במאמר.
  הניקוד על כל עבודה מחולק באופן הבא:
    - סיכום האלגוריתם וכתיבת דוגמאות הרצה - 12 נקודות
    - תיכנות האלגוריתם בהתאם להנחיות, כולל תיעוד ובדיקות - 12 נקודות

-   אפשרויות נוספות לצבור נקודות עשויות להתווסף במהלך הסמסטר.

קבלת עזרה
---------

- הגשת המטלות השבועיות היא אישית. מותר לקבל עזרה, אבל חובה לדווח על כל עזרה שקיבלתם, בפרט:

    - אם נעזרתם בסטודנטים אחרים מהקורס, או באנשים אחרים שאינם סטודנטים (משפחה, חברים, מורים פרטיים) - ציינו את שמותיהם ובמה בדיוק עזרו לכם.
    - אם השתמשתם בחומר עזר מהאינטרנט - ציינו את המקור המדוייק (קישור) והסבירו מה בדיוק לקחתם משם.

- בעבודות המחקריות תהיה אפשרות להגיש בזוגות, אולם חברי-הצוות יצטרכו להגדיר מראש את חלוקת העבודה ביניהם, וכל אחד ייבחן על החלק שלו.   

</div>
