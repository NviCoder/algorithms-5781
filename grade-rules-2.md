<div dir='rtl' lang='he'>

הרכב הציון - אפשרות ב - מטלות ועבודות
========================================

אם תהיה בחינה סופית, הציון בקורס יוגדר כ-100% מטלות.
 הציון שלכם ייקבע לפי מספר הנקודות שתצברו במשך הסמסטר, לפי המפתח הבא:


-   **מטלות שבועיות**: פתרון המטלה השבועית עד יום לפני ההרצאה הבאה מזכה ב-**2** נקודות. פתרון באיחור לא מזכה בנקודות, כי הפתרונות מוצגים בהרצאות.    יהיו 12 מטלות שבועיות.

-   **הצגה בהרצאה**: בכל הרצאה ייבחרו הפתרונות הטובים ביותר, ומחבריהם יוזמנו להציג את הפתרונות לפני הכיתה.
  הצגה מוצלחת מזכה את המציג/ה ב-**6** נקודות.
  אם שני סטודנטים יציגו ביחד, הנקודות יתחלקו ביניהם וכל מציג/ה י/תזכה ב-**3** נקודות.

- בכל מטלה יהיו שאלות קשות יותר מהרגיל, שיסומנו בכוכביות. 
 סטודנטים שיבחרו לפתור שאלה זו יוכלו לזכות בניקוד כפול, כלומר: **4** נקודות על הגשת פתרון נכון, ועוד **12** נקודות על הצגה בהרצאה.

-   **עבודות מחקריות:** בנוסף למטלות השבועיות, יהיו שתי עבודות מחקריות.
, עבודה מחקרית כוללת קריאת מאמר מחקרי לבחירתכם באחד הנושאים הנלמדים הקורס, כתיבת סיכום על המאמר, 
תיכנות האלגוריתמים העיקריים במאמר, והצגת העבודה בהרצאה או בשעת הקבלה.  הניקוד על כל עבודה מחולק באופן הבא:
    - סיכום האלגוריתם ובניית דוגמאות הרצה - 12 נקודות.
    - תיכנות האלגוריתם בהתאם להנחיות, כולל תיעוד ובדיקות - 12 נקודות.
 -   אתם מוזמנים להציע רעיונות משלכם כתחליף לקריאת מאמר מחקרי, כגון: יישום אחד האלגוריתמים שנלמדו בשיעור במקרה מציאותי, בניית ממשק גרפי לאלגוריתם, פתרון שאלה פתוחה, ועוד.
  רעיונות מקוריים ויצירתיים יישקלו בחיוב.

-   אפשרויות נוספות לצבור נקודות עשויות להתווסף במהלך הסמסטר.


</div>
